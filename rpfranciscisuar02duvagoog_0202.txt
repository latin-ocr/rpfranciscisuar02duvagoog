184

testate hominum monarchicum regimen in
Ecclesia mutare: communitas autem humana
potest suam jurisdictionem transferre in unam
personam, vel in aliam communitatem, ut
patebit. Est ergo haec potestas non solum mu-
tabilis, sed etiam mutabilior, magisque a νον
luntatibus hominum pendens, Tertio potest
reddi ratio hujus differentiae, quia ea quae sunt
ex institutione speciali pendent a voluntate
instituentiS, quae ab inferioribus mutari non
potest: haec autem potestas non est ab institu-
tione, sed a natura, et ideo eo modo datur quo
est conveniens naturae rationali secundum rec-
tam rationem et prudentiam : ratio autem na-
turalis dictat non esse necessarium, imo nec
conveniens tali naturae habere hanc potesta-
tem immutabilem in tota communitate: vix
enim potest illa sic sumpta, et nulla determi-
natione adjuncta vel mutatione facta, illa uti:
ergo ita datur a natura et ejus auctore ut pos-
sit in ea mutatio fieri, prout communi bono
magis fuerit expediens,

CAPUT lv,

GOROLLARIA Ex SUPERIORI DOCTRINA.

1. Monarchioum optimum rcyimen. — Ex
dictis in superiori capite possumus aliqua in-
ferre quae ad omnia dicenda magnam lucem
afferent. Primum est, quod licet haec potestas
absolute sit de jure naturae, determinatio ejus
ad certum modum potestatis et regiminis est
ex arbitrio humano, Declaratur: nam (juxta
doctrinam Platonis in Dialogo civili, seu de
regn0, et in libris de Repub., et Aristotelis 3
Polit., cap. 5, et 8 Ethic., cap. 10) triplex est
politica gubernatio simplex: monarchia, id est,
per unum caput: aristocratia, id est, per pau-
cos et optimos 3 democratia, id est, per plures
et plebeios, Ex quibus confici possunt varii
modi gubernationis mixtae, seu compositae ex
illis simplicibus per participationem vel om-
nium vel duorum ex illis. De quibus videri po-
test fuse et optime Bellarmin. ,lih. 1 de Summo
Pontifice, a principio per nonnulla capita.
Stando ergo in jure naturali non coguntur
homines eligere determinate unum ex his mo-
dis gubernationis: quia licet inter eos monar-
chia sit melior, ut Aristoteles late ostendit, et
colligi potest ex gubernatione et providentia
totius universi, quam oportet esse optimam,
et inde conclusit Aristoteles 12 Metaph. in
fine, esse monarchiam, dicens: Unus erqo Prin-
ceps. Idemque ostendit exemplum Christi Do-

LIB. 111. DE LEGE HUMANA ΕΤ clvlu.

mini in institutione et gubernatione suae Ec-
clesiae: ac denique id etiam suadet frequentior
usus omnium nationum: licet hoc (inquam)
ita sit, nihilominus alii modi gubernandi non
sunt mali, sed possunt esse boni et utiles,
ideoque ex pura lege naturoe non coguntur
homines habere hanc potestatem in un0, vel
in pluribus, vel in collectione omnium3 ergo ’
haec determinatio necessario fieri debet arbitrio
humano: et ita etiam constat experientia ma-
gnam esse in hoc varietatem: nam alicubi est
monarchia, et raro est simplex, quia supposita
fragilitate, ignorantia et malitia hominum,
regulariter expedit aliquid admiscere ex com-
muni gubernatione, quae per plures fit, quae
etiam est major vel minor juxta varias consue-
tudines et judicia hominum: pendet ergo tota
haec res ex humano consilio et arbitrio. Intel-
ligendum igitur est singulos homines ex na-
tura rei habere partialiter (ut sic dicam) vir-
tutem ad componendam seu efficiendam com-
munitatem perfectam: eo autem ipso quod
illam componunt, resultat in tota illa haec po-
testas : nihilominus tamen jus naturae non
obligat, ut vel per ipsam totam communitatem
immediate exerceatur, vel in ipsa semper ma·
neat: imo quia moraliter difficillimum esset
ita fieri (esset enim infinita confusio et mo-
rositas, si suffragiis omnium leges essent con-
ditae), ideo statim determinatur haec potestas
ab hominibus ad aliquem ex praedictis modis
gubernationiS, quia non possunt alii excogita-
ri, ut facile consideranti patebit.

2. Potestas civilis quando manat a commu-
nitate. — Potestas em natura rei est immediate
in communitate- primus titulus πρίω potesta-
tis est immediate a Deo. -— Secundo, sequitur
ex dictis potestatem civilem, quoties in uno
homine vel principe reperitur, legitimo ac or-
dinario jure, a populo et communitate ma-
nasse, vel proxime, vel remote, nec posse
aliter haberi, ut ,iusta sit. Haec est sententia
communis jurisperitorum in l. 1, ff. de Const.
Princip., et in 1. 2, ff. de Orig. jur.Ex quibus
juribus id etiam habetur. Idem Panor. et alii
Canonistae in cap. Per venerabilem, Qui filii
sint legitimi. Idem D. ThomaS, q. 90, art. 3,
et q. 97, Cajetan. citato opusc. de Potestate
Papae, part. ⁹2, cap. 2 et 10, Victor. in propria
Relectione de hac re, et alii allegati. Ratio ex
dictis est, quia haec potestas ex natura rei est
immediate in communitate3 ergo ut juste in-
cipiat esse in aliqua persona tanquam in su-
premo principe, necesse est ut ex consensu
communitatis illi tribuatur. Deinde explicatur

